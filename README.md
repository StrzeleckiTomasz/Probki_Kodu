# Probki_Kodu - Projekt hostingowego serwisu internetowego "projekty-programistyczne.cba.pl"



1. Ogólny opis witryny internetowej

projekty – programistyczne.cba.pl to hostingowy serwis internetowy przeznaczony dla projektów programistycznych zapisanych w formie zarchizowanych danych. Dopuszczalne formaty kompresji bezstratnej to ZIP, RAR i 7-ZIP. Użytkownik po zalogowaniu na swoje konto, bądź na grupę, ma dostęp do  swoich projektów indywidualnych, grupowych. Serwis umożliwia edycje w każdej dowolnej chwili poprzez zmianę zarchizowanych danych, podstawowych informacji a także pozwala na przypisanie określonych zadań, które trzeba wykonać w ramach realizacji poszczególnych projektów. Jeżeli projekt został ukończony i chcemy aby inni użytkownicy mieli do niego dostęp, musimy nie zapomnieć go na końcu dodać. Każda osoba będąca na stronie ma możliwość wyszukania i pobrania zawartości prac innych bez uprzedniego logowania się. 



2. Wybrane Technologie/Rozwiązania/Programy


2.1. CBA

Wybrałem hosting CBA ,gdyż jest to jeden z najpopularnieszych hostingów  w internecie, a w swojej ofercie posiada m.in.: 

-dużą ilość miejsca na serwerze

-możliwość rejestracji, lub przypięcia własnych domen 

-szeroki wybór wersji PHP (5.4, 5.5, 5.6, 7.0) 

-bazy danych MySQL i SQLite 

-nielimitowany transfer miesięczny 

-natychmiastową aktywację usług 

-bezpieczenstwo

-zabezpieczenia i filtry

2.2. PHP

PHP to skryptowy język programowania, przeznaczony do tworzenia i generowania dynamicznych stron www. Można również za jego pomocą napisać aplikacje dla systemu operacyjnego. PHP jest wykonywany po stronie serwera, a programy w nim napisane nie są kompilowane do postaci kodu maszynowego zrozumiałego dla procesora, lecz wykonywane przez specjalną aplikację zwaną interpreterem PHP. PHP umożliwia współpracę z wieloma rodzajami źródeł danych, takich jak systemy zarządzania bazami danych, pliki tekstowe, dokumenty XML oraz serwisy WWW. 

Zalety PHP:


- dobra wydajność kodu

- posiada wbudowane biblioteki wspomagające realzacje stron www

- zawiera wiele funkcji i procedur np. kompresja plików gzip, kryptografia

- przyjemna składnia

- niski koszt

- bezpieczeństwo kodu - PHP wykonuje się po stronie serwera ( niezależność od przeglądarki)



2.3. HTML 

HTML (HyperText Markup Language) czyli hipertekstowy język znaczników. Jest językiem używanym do tworzenia stron internetowych. Przeglądarki internetowe odczytują składnię html i interpretują ją, wyświetlając stronę. Dzięki językowi HTML możemy dodawać do tekstu akapity, hiperłącza, nagłówki, pliki graficzne czy multimedialne czy formularze. Najważniejszą cechą HTML jest to, że jest on kompatybilny z każdym systemem operacyjnym (Windows, MacOS, OS/2, rożne odmiany Unixa, itd.). Sam język HTML zawiera w sobie określone komponenty, takie jak znaczniki (podstawowy komponent języka) wraz z atrybutami, typy danych, referencje znakowe, odwołania, deklaracje typu dokumentu. 


2.4. CSS

CSS (Cascading Style Sheets) - kaskadowe arkusze stylów
Jest to język używany do opisu układu elementów na stronie WWW. Za jego pomocą  można zdefiniować wiele parametrów m.in. rozmiar czcionki, kolor,  wysokość, szerokość obrazków, tła i wielu innych rzeczy. Istnieje kilka rodzajów stosowania  CSS :
- wewnątrz dokumentu poprzez znacznik "style"
- osobny arkusz stylów (preferowany ze względu na zawartość w jednym pliku całego wyglądu strony)
Arkusze stylów CSS to zbiór wytycznych, regulujących wygląd danego dokumentu. O ile np. HTML decyduje o strukturze strony, to CSS odpowiedzialny jest za jej prezentację. 


2.5. MySql

MySQL – wolnodostępny system zarządzania relacyjnymi bazami danych. Jest to jedna z najpopularniejszych aplikacji typu open source. MySQL to serwer strukturalnego języka zapytań (SQL) , którego zadaniem jest przetwarzanie złożonych zapytań.

Cechy relacyjnej bazy danych MySql: 

- wydajność

- API dla wielu języków programowania: C, C++, Java,  PHP

- duża liczba typów danych w kolumnach 

- umożliwia jednoczesne użytkowanie bazy danych dużej ilości osób 

- działa na wielu platformach systemowych

- obsługa klauzul agregujących i grupujących SQL. 


Baza danych to zbiór rekordów (czyli informacji), które można umieszczać w odpowiednich tabelach. Każda z tabel może pełnić inną funkcję (np. przetrzymywać dane na temat zamówień). Skrypty (np. PHP), z których dana strona WWW jest zbudowana mogą korzystać z informacji, które są zapisane w bazie danych. Dla przykładu, dane mogą być aktualizowane, usuwane, lub zbiór może być powiększany przez nowe wpisy. 

2.6. JavaScript

JavaScript jest skryptowym językiem programowania, najczęściej stosowany na stronach internetowych.  Kod ładowany jest wraz ze stroną i przetwarzany przez przeglądarkę na komputerze użytkownika. Głównym celem Javascriptu jest  zapewnienie interaktywności poprzez reagowanie na zdarzenia, sprawdzania poprawności formularzy lub budowania elementów nawigacyjnych. 

Zalety języka JavaScript:

- mechanizm dołączenia skryptu do istniejącego dokumentu HTML jest niezwykle prosty 

- nie wymaga kompilatora 

- jest niezależny od systemu 

- pozwala on na odciążenie serwerów i ograniczenie ilości zbędnych danych przesyłanych pomiędzy nimi a przeglądarką klienta
